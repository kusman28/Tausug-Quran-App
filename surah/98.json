{
    "98": {
        "number": "98",
        "name": "البيّنة",
        "name_latin": "Al-Bayyinah",
        "number_of_ayah": "8",
        "text": {
            "1": "لَمْ يَكُنِ الَّذِيْنَ كَفَرُوْا مِنْ اَهْلِ الْكِتٰبِ وَالْمُشْرِكِيْنَ مُنْفَكِّيْنَ حَتّٰى تَأْتِيَهُمُ الْبَيِّنَةُۙ",
            "2": "رَسُوْلٌ مِّنَ اللّٰهِ يَتْلُوْا صُحُفًا مُّطَهَّرَةًۙ",
            "3": "فِيْهَا كُتُبٌ قَيِّمَةٌ  ۗ",
            "4": "وَمَا تَفَرَّقَ الَّذِيْنَ اُوْتُوا الْكِتٰبَ اِلَّا مِنْۢ بَعْدِ مَا جَاۤءَتْهُمُ الْبَيِّنَةُ ۗ",
            "5": "وَمَآ اُمِرُوْٓا اِلَّا لِيَعْبُدُوا اللّٰهَ مُخْلِصِيْنَ لَهُ الدِّيْنَ ەۙ حُنَفَاۤءَ وَيُقِيْمُوا الصَّلٰوةَ وَيُؤْتُوا الزَّكٰوةَ وَذٰلِكَ دِيْنُ الْقَيِّمَةِۗ",
            "6": "اِنَّ الَّذِيْنَ كَفَرُوْا مِنْ اَهْلِ الْكِتٰبِ وَالْمُشْرِكِيْنَ فِيْ نَارِ جَهَنَّمَ خٰلِدِيْنَ فِيْهَاۗ اُولٰۤىِٕكَ هُمْ شَرُّ الْبَرِيَّةِۗ",
            "7": "اِنَّ الَّذِيْنَ اٰمَنُوْا وَعَمِلُوا الصّٰلِحٰتِ اُولٰۤىِٕكَ هُمْ خَيْرُ الْبَرِيَّةِۗ",
            "8": "جَزَاۤؤُهُمْ عِنْدَ رَبِّهِمْ جَنّٰتُ عَدْنٍ تَجْرِيْ مِنْ تَحْتِهَا الْاَنْهٰرُ خٰلِدِيْنَ فِيْهَآ اَبَدًا ۗرَضِيَ اللّٰهُ عَنْهُمْ وَرَضُوْا عَنْهُ ۗ ذٰلِكَ لِمَنْ خَشِيَ رَبَّهٗ ࣖ"
        },
        "translations": {
            "id": {
                "name": "Amuin Tanda Masawa",
                "text": {
                    "1": "Bukun in kiya-awnan sin manga sila nagkufur pa Allahu ta'ala iban pa Rasul niya dayin na mayan ha Yahudi iban Nasrani, iban sin manga nagsisirik minig dayin ha kalimpangan nila iban ka-awaman nila ha kasabunnalan sampay dimatung na kanila in tanda di na kara-awahan.",
                    "2": "Amuin Rasul daak dayin ha hadarat sin Allahu ta'ala magbassa kanila sin kitab malanu dayin ha kasaan.",
                    "3": "Yaun halaum niya in ginisan hukuman buntul namayta sin kasabunnalan iban amu.",
                    "4": "Iban wala napulakpalik in manga sila kiyaratungan kitab manga Yahudi iban Nasrani malayingkan subay ubus na naparatung mawun kanila in tanda masawa manunjuki ha bunnal tuud in Muhammad (sallallahu alayhi wasallam) amuna in daak sin Allahu ta'ala kiyajanji niya halum sin kitab nila (Tawrat iban Injiel).",
                    "5": "Iban wayruun diyaakan kanila dayin ha unu-unu diyaakan malayingkan supaya mahinang in pag-ibadat nila tuput pa Allahu ta'ala, tulus ikhlas karna niya in pag-agama sumimay sila mamalihala sin sambahayang iban subay nila hitunay in Zakat, iban in damikkiyan yan amuna yan in Agama mabuntul in sara niya.",
                    "6": "Bunnal tuud in manga sila nagkufur dayin ha manga nangangaput kitab iban sin manga tau Mushrik Narka Jahannam in suran nila, di na sila makaguwa dayin duun, in manga sila yan sila na yan in sangi-ngi piyapanjari, mangi in i'tikad nila iban hinang nila.",
                    "7": "Bunnal tuud in manga sila namaratsaya pa Allahu ta'ala iban pa Rasul niya iban naghihinang sila ammal saleh, in sila yan sila na yan in sarayaw-rayaw piyapanjari marayaw in i'tikad iban hinang.",
                    "8": "In tungbas hidihil kanila ha adlaw Akhirat ha manga nahinang nila, amuna in ginisan Surga amuin hulaan nila, mag-anud dayin ha baba sin kakahuyan niya in kasuba-subaan, tutug sila duun ha laum yan salama-lama, tiyayma sin Allahu ta'ala in manga ammal nila, iban pagsukur nila ha kamurahan sin Allahu ta'ala kanila, in damikkiyan yan tungbas yan suku sin tau siyu-siyu in nagmabuga ha siksa sin Tuhan niya, sarta nagparatsaya siya iban in hinang niya ammal saleh."
                }
            }
        }
    }
}