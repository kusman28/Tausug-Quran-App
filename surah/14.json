{
    "14": {
        "number": "14",
        "name": "ابرٰهيم",
        "name_latin": "Ibrahim",
        "number_of_ayah": "52",
        "text": {
            "1": "الۤرٰ ۗ كِتٰبٌ أَنْزَلْنٰهُ اِلَيْكَ لِتُخْرِجَ النَّاسَ مِنَ الظُّلُمٰتِ اِلَى النُّوْرِ ەۙ بِاِذْنِ رَبِّهِمْ اِلٰى صِرَاطِ الْعَزِيْزِ الْحَمِيْدِۙ",
            "2": "اللّٰهِ الَّذِيْ لَهٗ مَا فِى السَّمٰوٰتِ وَمَا فِى الْأَرْضِۗ وَوَيْلٌ لِّلْكٰفِرِيْنَ مِنْ عَذَابٍ شَدِيْدٍۙ  ",
            "3": " ۨالَّذِيْنَ يَسْتَحِبُّوْنَ الْحَيٰوةَ الدُّنْيَا عَلَى الْاٰخِرَةِ وَيَصُدُّوْنَ عَنْ سَبِيْلِ اللّٰهِ وَيَبْغُوْنَهَا عِوَجًا ۗ أُولٰۤىِٕكَ فِيْ ضَلٰلٍۢ بَعِيْدٍ",
            "4": "وَمَآ أَرْسَلْنَا مِنْ رَّسُوْلٍ اِلَّا بِلِسَانِ قَوْمِهٖ لِيُبَيِّنَ لَهُمْ ۗفَيُضِلُّ اللّٰهُ مَنْ يَّشَاۤءُ وَيَهْدِيْ مَنْ يَّشَاۤءُ ۗوَهُوَ الْعَزِيْزُ الْحَكِيْمُ ",
            "5": "وَلَقَدْ أَرْسَلْنَا مُوْسٰى بِاٰيٰتِنَآ أَنْ أَخْرِجْ قَوْمَكَ مِنَ الظُّلُمٰتِ اِلَى النُّوْرِ ەۙ وَذَكِّرْهُمْ بِأَيّٰىمِ اللّٰهِ ۗاِنَّ فِيْ ذٰلِكَ لَاٰيٰتٍ لِّكُلِّ صَبَّارٍ شَكُوْرٍ",
            "6": "وَاِذْ قَالَ مُوْسٰى لِقَوْمِهِ اذْكُرُوْا نِعْمَةَ اللّٰهِ عَلَيْكُمْ اِذْ أَنْجٰىكُمْ مِّنْ اٰلِ فِرْعَوْنَ يَسُوْمُوْنَكُمْ سُوْۤءَ الْعَذَابِ وَيُذَبِّحُوْنَ أَبْنَاۤءَكُمْ وَيَسْتَحْيُوْنَ نِسَاۤءَكُمْ ۗوَفِيْ ذٰلِكُمْ بَلَاۤءٌ مِّنْ رَّبِّكُمْ عَظِيْمٌ ࣖ",
            "7": "وَاِذْ تَأَذَّنَ رَبُّكُمْ لَىِٕنْ شَكَرْتُمْ لَأَزِيْدَنَّكُمْ وَلَىِٕنْ كَفَرْتُمْ اِنَّ عَذَابِيْ لَشَدِيْدٌ ",
            "8": "وَقَالَ مُوْسٰٓى اِنْ تَكْفُرُوْٓا أَنْتُمْ وَمَنْ فِى الْأَرْضِ جَمِيْعًا ۙفَاِنَّ اللّٰهَ لَغَنِيٌّ حَمِيْدٌ ",
            "9": "أَلَمْ يَأْتِكُمْ نَبَؤُا الَّذِيْنَ مِنْ قَبْلِكُمْ قَوْمِ نُوْحٍ وَّعَادٍ وَّثَمُوْدَ ەۗ وَالَّذِيْنَ مِنْۢ بَعْدِهِمْ ۗ لَا يَعْلَمُهُمْ اِلَّا اللّٰهُ  ۗجَاۤءَتْهُمْ رُسُلُهُمْ بِالْبَيِّنٰتِ فَرَدُّوْٓا أَيْدِيَهُمْ فِيْٓ أَفْوَاهِهِمْ وَقَالُوْٓا اِنَّا كَفَرْنَا بِمَآ أُرْسِلْتُمْ بِهٖ وَاِنَّا لَفِيْ شَكٍّ مِّمَّا تَدْعُوْنَنَآ اِلَيْهِ مُرِيْبٍ",
            "10": "۞ قَالَتْ رُسُلُهُمْ أَفِى اللّٰهِ شَكٌّ فَاطِرِ السَّمٰوٰتِ وَالْأَرْضِۗ يَدْعُوْكُمْ لِيَغْفِرَ لَكُمْ مِّنْ ذُنُوْبِكُمْ وَيُؤَخِّرَكُمْ اِلٰٓى أَجَلٍ مُّسَمًّىۗ قَالُوْٓا اِنْ أَنْتُمْ اِلَّا بَشَرٌ مِّثْلُنَا ۗ تُرِيْدُوْنَ أَنْ تَصُدُّوْنَا عَمَّا كَانَ يَعْبُدُ اٰبَاۤؤُنَا فَأْتُوْنَا بِسُلْطٰنٍ مُّبِيْنٍ ",
            "11": "قَالَتْ لَهُمْ رُسُلُهُمْ اِنْ نَّحْنُ اِلَّا بَشَرٌ مِّثْلُكُمْ وَلٰكِنَّ اللّٰهَ يَمُنُّ عَلٰى مَنْ يَّشَاۤءُ مِنْ عِبَادِهٖۗ وَمَا كَانَ لَنَآ أَنْ نَّأْتِيَكُمْ بِسُلْطٰنٍ اِلَّا بِاِذْنِ اللّٰهِ ۗوَعَلَى اللّٰهِ فَلْيَتَوَكَّلِ الْمُؤْمِنُوْنَ ",
            "12": "وَمَا لَنَآ أَلَّا نَتَوَكَّلَ عَلَى اللّٰهِ وَقَدْ هَدٰىنَا سُبُلَنَاۗ وَلَنَصْبِرَنَّ عَلٰى مَآ اٰذَيْتُمُوْنَاۗ وَعَلَى اللّٰهِ فَلْيَتَوَكَّلِ الْمُتَوَكِّلُوْنَ ࣖ ",
            "13": "وَقَالَ الَّذِيْنَ كَفَرُوْا لِرُسُلِهِمْ لَنُخْرِجَنَّكُمْ مِّنْ أَرْضِنَآ أَوْ لَتَعُوْدُنَّ فِيْ مِلَّتِنَاۗ فَأَوْحٰٓى اِلَيْهِمْ رَبُّهُمْ لَنُهْلِكَنَّ الظّٰلِمِيْنَ ۗ   ",
            "14": "وَلَنُسْكِنَنَّكُمُ الْأَرْضَ مِنْۢ بَعْدِهِمْ ۗذٰلِكَ لِمَنْ خَافَ مَقَامِيْ وَخَافَ وَعِيْدِ ",
            "15": "وَاسْتَفْتَحُوْا وَخَابَ كُلُّ جَبَّارٍ عَنِيْدٍۙ  ",
            "16": "مِّنْ وَّرَاۤىِٕهٖ جَهَنَّمُ وَيُسْقٰى مِنْ مَّاۤءٍ صَدِيْدٍۙ ",
            "17": "يَّتَجَرَّعُهٗ وَلَا يَكَادُ يُسِيْغُهٗ وَيَأْتِيْهِ الْمَوْتُ مِنْ كُلِّ مَكَانٍ وَّمَا هُوَ بِمَيِّتٍۗ وَمِنْ وَّرَاۤىِٕهٖ عَذَابٌ غَلِيْظٌ ",
            "18": "مَثَلُ الَّذِيْنَ كَفَرُوْا بِرَبِّهِمْ أَعْمَالُهُمْ كَرَمَادِ ِۨاشْتَدَّتْ بِهِ الرِّيْحُ فِيْ يَوْمٍ عَاصِفٍۗ  لَا يَقْدِرُوْنَ مِمَّا كَسَبُوْا عَلٰى شَيْءٍ ۗذٰلِكَ هُوَ الضَّلٰلُ الْبَعِيْدُ ",
            "19": "أَلَمْ تَرَ أَنَّ اللّٰهَ خَلَقَ السَّمٰوٰتِ وَالْأَرْضَ بِالْحَقِّۗ اِنْ يَّشَأْ يُذْهِبْكُمْ وَيَأْتِ بِخَلْقٍ جَدِيْدٍۙ  ",
            "20": "وَّمَا ذٰلِكَ عَلَى اللّٰهِ بِعَزِيْزٍ",
            "21": "وَبَرَزُوْا لِلّٰهِ جَمِيْعًا فَقَالَ الضُّعَفٰۤؤُا لِلَّذِيْنَ اسْتَكْبَرُوْٓا اِنَّا كُنَّا لَكُمْ تَبَعًا فَهَلْ أَنْتُمْ مُّغْنُوْنَ عَنَّا مِنْ عَذَابِ اللّٰهِ مِنْ شَيْءٍ ۗقَالُوْا لَوْ هَدٰىنَا اللّٰهُ لَهَدَيْنٰكُمْۗ سَوَاۤءٌ عَلَيْنَآ أَجَزِعْنَآ أَمْ صَبَرْنَا مَا لَنَا مِنْ مَّحِيْصٍ ࣖ  ",
            "22": "وَقَالَ الشَّيْطٰنُ لَمَّا قُضِيَ الْأَمْرُ اِنَّ اللّٰهَ وَعَدَكُمْ وَعْدَ الْحَقِّ وَوَعَدْتُّكُمْ فَأَخْلَفْتُكُمْۗ وَمَا كَانَ لِيَ عَلَيْكُمْ مِّنْ سُلْطٰنٍ اِلَّآ أَنْ دَعَوْتُكُمْ فَاسْتَجَبْتُمْ لِيْ ۚفَلَا تَلُوْمُوْنِيْ وَلُوْمُوْٓا أَنْفُسَكُمْۗ مَآ أَنَا۠ بِمُصْرِخِكُمْ وَمَآ أَنْتُمْ بِمُصْرِخِيَّۗ اِنِّيْ كَفَرْتُ بِمَآ أَشْرَكْتُمُوْنِ مِنْ قَبْلُ ۗاِنَّ الظّٰلِمِيْنَ لَهُمْ عَذَابٌ أَلِيْمٌ ",
            "23": "وَأُدْخِلَ الَّذِيْنَ اٰمَنُوْا وَعَمِلُوا الصّٰلِحٰتِ جَنّٰتٍ تَجْرِيْ مِنْ تَحْتِهَا الْأَنْهٰرُ خٰلِدِيْنَ فِيْهَا بِاِذْنِ رَبِّهِمْۗ تَحِيَّتُهُمْ فِيْهَا سَلٰمٌ ",
            "24": "أَلَمْ تَرَ كَيْفَ ضَرَبَ اللّٰهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَّفَرْعُهَا فِى السَّمَاۤءِۙ ",
            "25": "تُؤْتِيْٓ أُكُلَهَا كُلَّ حِيْنٍ ۢبِاِذْنِ رَبِّهَاۗ وَيَضْرِبُ اللّٰهُ الْأَمْثَالَ لِلنَّاسِ لَعَلَّهُمْ يَتَذَكَّرُوْنَ ",
            "26": "وَمَثَلُ كَلِمَةٍ خَبِيْثَةٍ كَشَجَرَةٍ خَبِيْثَةِ ِۨاجْتُثَّتْ مِنْ فَوْقِ الْأَرْضِ مَا لَهَا مِنْ قَرَارٍ ",
            "27": "يُثَبِّتُ اللّٰهُ الَّذِيْنَ اٰمَنُوْا بِالْقَوْلِ الثَّابِتِ فِى الْحَيٰوةِ الدُّنْيَا وَفِى الْاٰخِرَةِۚ وَيُضِلُّ اللّٰهُ الظّٰلِمِيْنَۗ وَيَفْعَلُ اللّٰهُ مَا يَشَاۤءُ ࣖ   ",
            "28": "۞ أَلَمْ تَرَ اِلَى الَّذِيْنَ بَدَّلُوْا نِعْمَتَ اللّٰهِ كُفْرًا وَّأَحَلُّوْا قَوْمَهُمْ دَارَ الْبَوَارِۙ  ",
            "29": "جَهَنَّمَ ۚيَصْلَوْنَهَاۗ وَبِئْسَ الْقَرَارُ ",
            "30": "وَجَعَلُوْا لِلّٰهِ أَنْدَادًا لِّيُضِلُّوْا عَنْ سَبِيْلِهٖۗ قُلْ تَمَتَّعُوْا فَاِنَّ مَصِيْرَكُمْ اِلَى النَّارِ ",
            "31": "قُلْ لِّعِبَادِيَ الَّذِيْنَ اٰمَنُوْا يُقِيْمُوا الصَّلٰوةَ وَيُنْفِقُوْا مِمَّا رَزَقْنٰهُمْ سِرًّا وَّعَلَانِيَةً مِّنْ قَبْلِ أَنْ يَّأْتِيَ يَوْمٌ لَّا بَيْعٌ فِيْهِ وَلَا خِلٰلٌ ",
            "32": "اللّٰهُ الَّذِيْ خَلَقَ السَّمٰوٰتِ وَالْأَرْضَ وَأَنْزَلَ مِنَ السَّمَاۤءِ مَاۤءً فَأَخْرَجَ بِهٖ مِنَ الثَّمَرٰتِ رِزْقًا لَّكُمْ ۚوَسَخَّرَ لَكُمُ الْفُلْكَ لِتَجْرِيَ فِى الْبَحْرِ بِأَمْرِهٖ ۚوَسَخَّرَ لَكُمُ الْأَنْهٰرَ",
            "33": "وَسَخَّرَ لَكُمُ الشَّمْسَ وَالْقَمَرَ دَاۤىِٕبَيْنِۚ وَسَخَّرَ لَكُمُ الَّيْلَ وَالنَّهَارَ ۚ  ",
            "34": "وَاٰتٰىكُمْ مِّنْ كُلِّ مَا سَأَلْتُمُوْهُۗ وَاِنْ تَعُدُّوْا نِعْمَتَ اللّٰهِ لَا تُحْصُوْهَاۗ اِنَّ الْاِنْسَانَ لَظَلُوْمٌ كَفَّارٌ ࣖ  ",
            "35": "وَاِذْ قَالَ اِبْرٰهِيْمُ رَبِّ اجْعَلْ هٰذَا الْبَلَدَ اٰمِنًا وَّاجْنُبْنِيْ وَبَنِيَّ أَنْ نَّعْبُدَ الْأَصْنَامَ ۗ   ",
            "36": "رَبِّ اِنَّهُنَّ أَضْلَلْنَ كَثِيْرًا مِّنَ النَّاسِۚ فَمَنْ تَبِعَنِيْ فَاِنَّهٗ مِنِّيْۚ وَمَنْ عَصَانِيْ فَاِنَّكَ غَفُوْرٌ رَّحِيْمٌ ",
            "37": "رَبَّنَآ اِنِّيْٓ أَسْكَنْتُ مِنْ ذُرِّيَّتِيْ بِوَادٍ غَيْرِ ذِيْ زَرْعٍ عِنْدَ بَيْتِكَ الْمُحَرَّمِۙ رَبَّنَا لِيُقِيْمُوا الصَّلٰوةَ فَاجْعَلْ أَفْـِٕدَةً مِّنَ النَّاسِ تَهْوِيْٓ اِلَيْهِمْ وَارْزُقْهُمْ مِّنَ الثَّمَرٰتِ لَعَلَّهُمْ يَشْكُرُوْنَ",
            "38": "رَبَّنَآ اِنَّكَ تَعْلَمُ مَا نُخْفِيْ وَمَا نُعْلِنُۗ وَمَا يَخْفٰى عَلَى اللّٰهِ مِنْ شَيْءٍ فِى الْأَرْضِ وَلَا فِى السَّمَاۤءِ",
            "39": "الْحَمْدُ لِلّٰهِ الَّذِيْ وَهَبَ لِيْ عَلَى الْكِبَرِ اِسْمٰعِيْلَ وَاِسْحٰقَۗ اِنَّ رَبِّيْ لَسَمِيْعُ الدُّعَاۤءِ ",
            "40": "رَبِّ اجْعَلْنِيْ مُقِيْمَ الصَّلٰوةِ وَمِنْ ذُرِّيَّتِيْۖ رَبَّنَا وَتَقَبَّلْ دُعَاۤءِ ",
            "41": "رَبَّنَا اغْفِرْ لِيْ وَلِوَالِدَيَّ وَلِلْمُؤْمِنِيْنَ يَوْمَ يَقُوْمُ الْحِسَابُ ࣖ ",
            "42": "وَلَا تَحْسَبَنَّ اللّٰهَ غَافِلًا عَمَّا يَعْمَلُ الظّٰلِمُوْنَ ەۗ اِنَّمَا يُؤَخِّرُهُمْ لِيَوْمٍ تَشْخَصُ فِيْهِ الْأَبْصَارُۙ",
            "43": "مُهْطِعِيْنَ مُقْنِعِيْ رُءُوْسِهِمْ لَا يَرْتَدُّ اِلَيْهِمْ طَرْفُهُمْ ۚوَأَفْـِٕدَتُهُمْ هَوَاۤءٌ ۗ  ",
            "44": "وَأَنْذِرِ النَّاسَ يَوْمَ يَأْتِيْهِمُ الْعَذَابُۙ فَيَقُوْلُ الَّذِيْنَ ظَلَمُوْا رَبَّنَآ أَخِّرْنَآ اِلٰٓى أَجَلٍ قَرِيْبٍۙ نُّجِبْ دَعْوَتَكَ وَنَتَّبِعِ الرُّسُلَۗ أَوَلَمْ تَكُوْنُوْٓا أَقْسَمْتُمْ مِّنْ قَبْلُ مَا لَكُمْ مِّنْ زَوَالٍۙ  ",
            "45": "وَّسَكَنْتُمْ فِيْ مَسٰكِنِ الَّذِيْنَ ظَلَمُوْٓا أَنْفُسَهُمْ وَتَبَيَّنَ لَكُمْ كَيْفَ فَعَلْنَا بِهِمْ وَضَرَبْنَا لَكُمُ الْأَمْثَالَ ",
            "46": "وَقَدْ مَكَرُوْا مَكْرَهُمْ وَعِنْدَ اللّٰهِ مَكْرُهُمْۗ وَاِنْ كَانَ مَكْرُهُمْ لِتَزُوْلَ مِنْهُ الْجِبَالُ ",
            "47": "فَلَا تَحْسَبَنَّ اللّٰهَ مُخْلِفَ وَعْدِهٖ رُسُلَهٗ ۗاِنَّ اللّٰهَ عَزِيْزٌ ذُو انْتِقَامٍۗ   ",
            "48": "يَوْمَ تُبَدَّلُ الْأَرْضُ غَيْرَ الْأَرْضِ وَالسَّمٰوٰتُ وَبَرَزُوْا لِلّٰهِ الْوَاحِدِ الْقَهَّارِ ",
            "49": "وَتَرَى الْمُجْرِمِيْنَ يَوْمَىِٕذٍ مُّقَرَّنِيْنَ فِى الْأَصْفَادِۚ  ",
            "50": "سَرَابِيْلُهُمْ مِّنْ قَطِرَانٍ وَّتَغْشٰى وُجُوْهَهُمُ النَّارُۙ  ",
            "51": "لِيَجْزِيَ اللّٰهُ كُلَّ نَفْسٍ مَّا كَسَبَتْۗ اِنَّ اللّٰهَ سَرِيْعُ الْحِسَابِ ",
            "52": "هٰذَا بَلٰغٌ لِّلنَّاسِ وَلِيُنْذَرُوْا بِهٖ وَلِيَعْلَمُوْٓا أَنَّمَا هُوَ اِلٰهٌ وَّاحِدٌ وَّلِيَذَّكَّرَ أُولُوا الْأَلْبَابِ ࣖ "
        },
        "translations": {
            "id": {
                "name": "Nabi Ibrahim",
                "text": {
                    "1": "Alif Laam Raa, In Al-Qur'an ini, kitab piyaturun namu kaymu (O Muhammad! (sallallahu alayhi wasallam)) hasupaya mu mapaguwa in manga manusiya magsabab sin panawag-tawag mu kanila) dayin ha katigidluman sin kakufuran, iban ka'awam iban kalawungan, pa kasawahan sin pamaratsaya iban pang-ingat, iban hidayat, dayin ha ijin (daakan) sin Tuhan nila, harap pa dan sin Al-Aziz (Mangdaraug, Di Pagdaugun), Al-Hamid (amuin sampurna sasanglitun, iban tagdapu sin katan sasanglitan).",
                    "2": "Allahu Ta'ala (Tuhan) amuin kaniya in sabārang ha pitung-lapis langit iban sin sabarang ha gumi (piyapanjari niya iban iypun niya) iban kabinsanaan ha manga nagkukufur dayin ha ajab makusug, ",
                    "3": "Amuin manga piyalabi nila pīni in kabuhi dunya (malanyap da) dayin ha (kabuhi) Akhirat (amuin kakkal), iban amuin manga mama’gangi dayin ha Dān (Agama) sin Allahu Ta'ala, iban iyāangut nila ha (dan sin Tuhan iban sin Agama niya yaun bang mayan da) bingkuk (umatap ha hawa napsu nila) in manga sila yadtu halaum kalawngan, malawak dayin ha kasabunnalan, matarrang.",
                    "4": "Iban way hangsulag Rasul naparā namu buwat malayingkan in bahasa (niya bahasa) sin kawman niya, supaya kapahaman nila in diyara niya (pamandu) iban mapatarrang niya kanila, (huwas kiyapatarrang kanila sin Rasul). Na’, lawungun sin Allahu Ta'ala in hisiyu-siyu na kabayaan niya lawungun, iban siya ra in manghihidayat ha hisiyu-siyu na kabayaan niya hidayatan (karna siya in sangat panday pandikal, kiyai-ingatan niya in patut hidāyatan iban patut lawungun). Iban siya ra in Al-Aziz (gaga, mangdaraug, di pagdaugun), lāgi Al-Hakim siya (pandikal ha katan kakahinang niya).",
                    "5": "Iban tantu, pariksa tuud napara namu da isab in Musa, nagdara sin kaayat-ayatan (mu’jizat balkalla-kallaan) namu, amuin subay mu higuwa in manga kawman mu dayin ha katigidluman (sin ka'awam iban kakufur) pa sahaya (sin pag-iman iban panawhid) iban patumtuman kanila in kani’mat-ni’matan sin Allahu Ta'ala (amuin kiya anughara kanila, iban sin pakaradjaan dakula amuin jimatu kiyananaman sin manga kaummat-ummatan sin kanabi-nabihan nakauna, bang biyadiin in panglappasi niya ha manga namaratsaya, iban paminsanai niya ha manga nagkufur). Sabunnal tuud in pagtumtum sin pakaradjaan yadtu (mahinang matakaddam iban pamimintangan) tanda masawa, ha katunggal sin Allahu Ta'ala iban kākawasahan niya, tarsampay pa tiyap-tiyap masabar (ha bala’), iban bar-shukur (sin ni’mat).",
                    "6": "Iban tumtuma, tatkala imiyan in Musa ha kawman niya : “Tumtuma niyu ra in ni’mat kaniyu sin Allahu Ta'ala, ha waktu liyappas niya kamu dayin (ha pamissuku’ iban panghina, Iban pamanyaga) sin sussu’ sin Fir‘awn. Pagpakinamun nila kamu sangiy-ngiy indaginis paminsana, Iban pagsumbayiun nila in manga kaaw-anakan niyu usug, iban buhiun nila isab in manga kababaihan (halaum kahina iban kababa), iban didtu ha pakaradjaan yadtu bala’ dakula (iban panandas) dayin ha Tuhan niyu kaniyu.",
                    "7": "Iban (tumtuma) tatkala tiyanyag sin Tuhan niyu, bang kamu magshukur sin ni’mat ku (kaniyu, hilabay niyu manawhid iban magta'at kaku) tantu sunuan ta pa kamu, sumaguwa bang kamu magkufur pa ni’mat ku (labay magkufur iban magma'siyat, mattan tuud siksaun ta kamu) karna sabunnal tuud in siksa ku sangat makusug.”",
                    "8": "Iban laung pa hi Musa : “Misan pa kamu magkufur katan, kamu iban sin hisiyu-siyu na ha gumi ini katan (di da kamudaratan niyu in Allahu Ta'ala misan salat) pasal sabunnal tuud in Allahu Ta'ala sangat dayahan (di humajat sin pagshukur sin manga iypun niya, katimbulan pa dzat niya, sumagawa in timbul paidda sin pagshukur nila, pa baran nila ra muwi), iban Tagmustahak sin katan sasanglitan (asal siya sasanglitun, misan pa nagkufur kaniya in magkukufur).”",
                    "9": "Unu wala ka miyabut kaniyu in habal sin sila amuin nagpakauna dayin kaniyu, kawman hi Nuh iban hi ‘Aad (kawman hi Hud) iban hi Thamud (kawman hi Salih), iban pa isab sin sila amuin mahuli dayin kanila, amuin way makaingat kanila malayingkan Allahu Ta'ala (pasal sin banus nila), Diyāhan sila kadalil-dalilan matampal iban katanda-tandaan maka-aadjayib, sumaguwa pagput kiyadtu nila in lima nila pa simud nila, tiyanga’ nila in gulamay lima nila, agut nila, iban amu agi nila : “Sabunnal tuud nagkufur da in kami ha amuin piyanāsā niyu bat lawung niyu in Allahu Ta'ala awun diyaakan niya kaniyu, iban lagi in kami halaum pagsāk-sak ha tungud sin amuin piyanawag-tawagan niyu kāmu, naghahagaw-hagaw.”",
                    "10": "Laung sin manga Karasulan naparā kanila : “Unu pa in pagsākan niyu ha kawujud sin Allahu Ta'ala iban sin katunggal niya (ha bihayan tampal kadalil-dalilan)? Siya sa in Tagpapanjarihi sin pitung-lapis langit iban gumi (ha hantangan sampurna in susunan), Tiyawag niya kamu (pa pasumbahun kaniya iban papanawhirun) supaya kamu ampunun niya dayin ha kaibanan dusa niyu (kaniya karna in dusa pa iypun niya, di niya na aampunun sahingga maapun naa sin kiyadusahan atawa magpuas naa) iban suhulan niya naa kamu palagtasun in pang-ummulan niyu pa tubtuban sin ajal niyu, di niya siksaun magsaruun-duun amuin hikamula kaniyu.” In sambung nila : “Wayruun da piyag-agan ta niyu bukun da unu bang unu, in kamu yan manusiya da biya’ kāmu, mabaya sadja kamu manahalai kāmu (mama’gangi sumumba) dayin ha (barhala) amuin pagsumbahun sin kamāas-maasan namu. Na’ (misan bihayadtu) karii niyu kuna kami dalil matampal baynat sin kabunnal niyu.”",
                    "11": "Laung kanila sin karasulan (naparā sin Allahu Ta'ala madtu) kanila : “(Bunnal sa in agi niyu yan) in kami ini manusiya da biya’ kaniyu sumagawa in Allahu Ta'ala umaanughara (pagnabi iban pagrasul) ha siyu-siyu kabayaan niya dayin ha manga iypun niya. Ampa adapun way sa ini marapat namu magparatung kaniyu dalil iban ayat (dayin ha manga siyukat niyu yan) buwat malayingkan subay ra dayin na ijin sin Allahu Ta'ala iban kahandak niya, Iban Allahu Ta'ala ra tuput in pagtawakkalan sin manga bar-iman (tungud sin katan pakaradjaan nila).",
                    "12": "Iban mayta kami di magtawakkal pa Allahu Ta'ala, sin tantu tuud kiyahidayatan niya na kami (napabatuk) pa dan (hikalappas) kāmu (dayin ha siksa niya) iban sabunnal tuud tantu tahan namu sabalan in katan pamuhinga niyu kāmu yan, iban tuput da ha Allahu Ta'ala in pagtatawakkalan sin katan magtatawakkal.”",
                    "13": "Iban laung sin manga nagkafir (wala namaratsaya) ha manga karasulan (naparā sin Allahu Ta'ala madtu kanila kasapahan namu pa Tuhan bang kamu di bulawun namu dayin ha hula namu ini, atawa sahingga magbing kamu pa agama namu. Na’ (duun ha ini) Nag Wahi kanila in Tuhan nila (In Allahu Ta'ala) : “Way pagkalu-kalu, tantu tuud juljanaun namu na binsanaun in manga Az-zalimin (manga kafir banta sin karasulan).",
                    "14": "Iban pabutangun ta kamu ha lupa (piyag huhulaan) nila mapuas sila (majuljana), in manga (tatabangan iban pagwaris sin lupa paghulaan iban panglanggana ha manga zālimin yadtu) siyuku’ ha siyu-siyu na madamag sin maqam (niya, tindugan niya ha hadarat) ku iban (hiyanggaw sin ajab ku iban sin) antup ku.”",
                    "15": "Malayingkan misan bihayadtu nangabut (nagpatuyung pa Allahu Ta'ala in manga karasulan niya, supaya daugun nila in satru nila), iban nalussung sin kalugian iban nagmula in tiyap-tiyap takabbul manglulunggu’, sumasagga’ ha kasabunnalan, iban limalawak dayin didtu,",
                    "16": "In susungun (sin kafir) yan narka jahannam, iban paab-abun siya halaum niya dayin ha sagu (sin baran sin manga ahli narka),",
                    "17": "Paghigup-higupun niya (ha pasalan sin pait niya), agad di agun matūn niya (malaat siya pasal ngiy niya nanam iban bahu niya) iban dumatung kaniya in ginisan siksa sabab hikamatay kaniya dayin ha katilingkal sin piju iban tampat, sumagawa di da siya matay, ampa ra majukup in sisiksaan kaniya, iban awun pa sungun niya siksa makusug pa dayin sin nakauna kiyananaman niya iban dakula pa.",
                    "18": "In sapantun sin sila amuin nagkufur pa Tuhan nila ; In manga ammal nila salih, biya’ hantang abu kiyakansangan sin hangin adlaw di da kagausan sin manga kafir hasilun in pahala sin manga hinang nila karayawan waktu ha dunya pa, pasalan naba’tal sin pagkufur nila in (pakaradjaan) yadtu, amuna yadtu in kalawungan nakalabbaw in lawak niya dayin ha kasabunnalan, iban kalugian dakula.",
                    "19": "Unu wala ka kiyta mu, sabunnal tuud in Allahu Ta'ala, piyapanjari niya in pitung-lapis langit iban gumi, ha kasabunnalan (supaya mahinang matakaddam ha tungud kakawasahan sin Allahu Ta'ala)? Bang hikahandak niya, kagausan niya kamu lanyapun, ampa niya pakawnan (sumubli kaniyu) makhluq ba’gu marayaw dayin kaniyu, iban barta'at,",
                    "20": "Iban bukun in (pakaradjaan) yadtu mahunit pa Allahu Ta'ala.",
                    "21": "Iban tumampak da sila katan (bang adlaw Qiyamat na) pa Allahu Ta'ala, (ha waktu yadtu) imiyan na in manga tau agad-agad ha manga sila kanakuraan, amuin nagtatakabbur (amuin nakalawung kanila waktu ha dunya) : “Bukun ba, bunnal tuud in kami ini agad-agad kaniyu, na’, unu in kamu yan makapa’gang ka dayin kāmu siksa sin Allahu Ta'ala misan dakuman salat?” Laung nila : “Bang sadja hidayatan kami sin Allahu Ta'ala, tantu kiyapanduan namu kamu, sibu’ da katu taniyu magsumlut atawa sumabar, asal wayra kapāguyan taniyu.”",
                    "22": "Iban laung sin shaytan (iblis) tatkala natikmud na in pakaradjaan (napasūd na in ahli surga palaum surga iban napasūd na in ahli narka palaum narka) : “Sabunnal tuud in Allahu Ta'ala jiyanjian niya kamu janji kasabunnālan, iban jiyanjian ta isab kamu (in way pagbuhi  puas kamatay, iban way pagtungbas pahala, iban way pagsiksa) sumaguwa piyutingan ta kamu, iban biyaruba ku in janji ku kaniyu, Ampa way sa isab gaus ku iban kawasa ku manglunggui kaniyu pa pagkufurun iban pa pag ma'siyatun, luwal da in panawag-tawag ku kaniyu pa kalawungan (labay kamu siyasat iban piyasub) sakali tiyayma niyu aku, dayin ha kūg baya niyu. Na’ ayaw niyu aku taksila, sumaguwa in taksila niyu baran niyu. Di aku, makahawun kaniyu, di da isab kamu makahawun kāku dayin ha ajab sin Allahu Ta'ala karna in aku (adlaw ini) dustaun ta na kamu pasalan sin siyakutu niyu aku pa Allahu Ta'ala sin nakauna pa dayin ha adlaw ini (amuin didtu pa ha dunya).” Sabunnal tuud in manga zalimin (manga kafir) siyusukuan sila ajab maul-ul.",
                    "23": "Iban hisūd (sin Allahu Ta'ala) in sila manga namaratsaya kaniya iban lagi nag-aammal manga (ammal) salih palaum kasurga-surgaan, amuin nag aanud-anud hasawum sin kaastanaan niya in kasapa’-sapa’an, kakkal sila halaum niya, dayin ha ijin (iban daakan iban tawfiq) sin Tuhan nila, in pagpanagina nila halaum niya amuna in “Salam” (magsalam-siyalami sila, iban saginahun sila sin manga Malaikat salamun, lagi liyalaggu iban miyumulliya).",
                    "24": "Unu wala mu ka kiyapantukan bang biyadiin in kaagi sin Allahu Ta'ala dimihil par-upamahan ; in kalimatut-tawhid iban ka-Islam sali’ sapantun kahuy marayaw, in gamut niya kimukutkut halaum lupa, ampa in kasangahan iban manga ugbus niya timatanus pa taas langit,",
                    "25": "Magpakarihil bunga sakahaba waktu dayin ha ijin (iban kahandak) sin Tuhan niya, iban hangkan dimihil in Allahu Ta'ala manga par-upamahan pa manusiya hasupaya sila makatumtum iban makasayu.",
                    "26": "Iban in upama isab sin kalimat kakufuran iban kalawungan, sali’ sapantun kahuy mangi, nalukad dayin ha babaw gumi, way tutugan niya, (biya’ da hayan in kalimatul kufur, way udjut puunan kagawgutan sin gamut niya, iban way sanga iban way barakat).",
                    "27": "Patattapun sin Allahu Ta'ala in manga sila namaratsaya kaniya ha kabtangan panawhid (La ilaha illallah) iban ha pamaratsayahan, diy ha kabuhi dunya ini (di sila mapalling iban di sila kapitnahan), iban damikkiyan ha akhirat (bang sualun na sin munkar iban nakir, halaum kubur). Iban lawungun sin Allahu Ta'ala (di patullusun pa kasabunnalan diy ha kabuhi dunya, iban bang sualun na sin munkar iban nakir di da isab tunyukan jajawaban imamu) in manga sila zalimin (manga kafir), iban himinang in Allahu Ta'ala sin diin in kabayaan niya.",
                    "28": "Unu way ka kaw imatud pa manga sila amuin pindahan nila in (pagshukur) ni’mat sin Allahu Ta'ala sin pagkufur iban panghimuting, iban tilakbu’ nila in kawman nila (sabab sin pagkufur nila iban pagtakabbur nila) pa huhulaan ‘Bawār’ (kabisanaan, kamumulahan)?",
                    "29": "Amuna in jahannam, kasūran nila, ampa sangiy-ngiy na yadtu durukan, bubutangan.",
                    "30": "Iban hinangan nila pa in Allahu Ta'ala sawu (sību kaniya, siyumba biya’ kaniya), maksud hipanglawung nila (ha manga manusiya) dayin ha dan (agama) niya. Iyana sila : “Kadtui, pagtammatu’ na kamu, pagpasaddap sin manga ni’mat dunya ini, karna sabunnal tuud (asal da) in kasūngan niyu, iban kauwian, madtu ra pa siksa jahannam.”",
                    "31": "Iyan kaw (O Muhammad! (sallallahu alayhi wasallam)) pa manga iypun ku amuin namamaratsaya (pa Allahu Ta'ala iban sin adlaw Akhirat) : “Subay nila hilindug in sambahayang (hitunay ha aturan liyukis sin Agama Islam), iban pa pagnafaqaha sila dayin ha amuin ni’mat iban ridjiki (amuin kiyaanughara) namu kanila, labay ha sipuk iban tampal, ha di pa mabut in adlaw (way sudda sin) pagdagang iban pagbagay (iban paglukat iban pangatasi).” ",
                    "32": "Allahu Ta'ala ra amuin nagpapanjari sin pitung-lapis langit iban gumi, iban pagpaturunun niya dayin ha langit (gabun) in ulan, magtiranan dayin ha yadtu gumuwa (tumubu’ iban umuplut) in kaibanan kabungang kahuyan (iban panghiyanum) hipang ridjiki kaniyu, iban piyataalluk niya pa kaniyu (diyul) in kakappal-kappalan (angak) maparagan niyu ha dagat, dayin ha kahandak niya (iban paggabanan niyu, iban pagdahan barang iban kapanyapan, mussak massik, dayin ha hambuuk hula pa hambuuk hula), Iban (diyul niya pa) piyataalluk kaniyu in kasapa’-sapa’an (ta’bang ; inumun niyu iban hipag bu’sug iban hipagtanum).",
                    "33": "Iban piyataalluk niya pa kaniyu (lagihun niyu) in suga iban bulan dimaragan, way hugnaan (ha lilingkalan nila), iban piyataalluk niya pa kaniyu (lagihun niyu) in dūm iban adlaw.",
                    "34": "Iban iyanugharaan niya pa kamu dayin ha tiyap-tiyap amuin unu-unu na (kalalagihan niyu, iban makahatul sin hal niyu, iban sin pangabuhianan niyu) siyukat niyu kaniya, iban bang niyu (sadja) itungun in ni’mat sin Allahu Ta'ala (kaniyu) mattan sin di niyu kagausan (pasal sin banus niya iban laggu niya). Sabunnal tuud in manusiya tantu nakalabbaw in kazaliman (yanyaya nila in ginhawa baran nila sin pangliyu-lakad ha had sin Allahu Ta'ala) iban nakalabbaw in kakufuran (iban pagkufur ha ni’mat niya).",
                    "35": "Iban (tumtuma) ha kutika’ namūng in Ibrahim : “O Tuhan ku! hinanga in hula (Makkah) ini masannang (makasannang sin tau niya iban sin naghuhula duun kaniya), iban (O Tuhan ku!) palawaka aku iban sin kaanakan ku dayin ha makasumba barhala.”",
                    "36": "O Tuhan ku! sabunnal tuud in manga barhala ini nakalawung sakkiyanan mānusiya, na’, hisiyu-siyu (nagtā'at) miyagad kāku (ha panawhid ku pa Allahu Ta'ala), siya yadtu in dayin ha ahli (sin agama) ku, na’, hisiyu-siyu in nagma'siyat kaku (simulang sin agihan ku), na’, asal, bunnal tuud, Ikaw ra O Tuhan ku! in Baying-ampunun, lagi Baying-ulungun.",
                    "37": "O Tuhan namu! sabunnal tuud in aku piyabutang ku in kaibanan ahli (panubu’) ku ha lihak amuin way panghiyanum niya, ha singan sin Bay mu taga kahurmatan (amuin ka’bah, yan ha Makkah) O Tuhan namu! (way sila piyabutang ku duun ha lihak yan malayingkan) hasupaya (sumumba kaymu, iban) palindugun nila in pagsambahayang (kaymu), hangkan hinanga in manga pangatayan sin kaibanan manusiya lumu'uy kanila, iban masamut sumuwak kanila, iban ridjikii sila dayin ha manga bungang kahuy ginisan (duun ha lihak pantay pawa’ yan) pagshukuran nila kaymu.",
                    "38": "O Tuhan namu! sabunnal tuud in ikaw kiyai-ingatan mu ra in unu-unu na tiyatapuk namu, iban sin unu-unu na piyatatampal namu. Karna way hambuuk unu-unu makatapuk dayin ha Allahu Ta'ala, ha gumi ini, iban damikkiyan da isab ha langit.",
                    "39": "Alhamdulillah (In katān sanglit ha Allahu Ta'ala, amuin (Tuhan) dimihil kāku, imanughara ha kalaas ku na (anak, biya’ na kan) Ismael kay Ishaq, sabunnal tuud in Tuhan ku sangat makarungug (mananayma) duwaa sin dumuruwaa kaniya.",
                    "40": "O Tuhan ku! hinanga aku magpayindug sambahayang, iban (hinanga isab) dayin ha panubu’ ku (magpalilindug sambahayang), O Tuhan namu! kabbula, lagi taymaa in duwaa ku ha tungud sin diyuwaa ku kaymu.",
                    "41": "O Tuhan namu! ampuna aku, iban in duwa māas ku, iban in katan bar-iman adlaw amuin magbangun na in katan manusiya pa Tuhan nila Rabbul Alamin, maghisab na.”",
                    "42": "Ayaw mu huna-hunaa bat in Allahu Ta'ala naliligap dayin ha kakahinang sin manga zalimūn (manga kafir) yan, malayingkan siyuhulan sadja (in pagsiksa) kanila yan pa adlaw mamuliat na didtu ha yadtu in manga pangita nila,",
                    "43": "Dāsang na sila (pa nanawag-tawag) hiyahangad in uw nila katan pataas, nanglili’gat, di pagpillawun in manga mata nila (damag nila iban bugtu’ panghulat-hulat), iban in pangatayan nila kiya-iigan akkal (pasalan sin kubla).",
                    "44": "Iban bandai (O Muhammad! (sallallahu alayhi wasallam)) in manga manusiya (manga kafir) pasalan sin kahalubiluhan ha adlaw Qiyamat ha kutika’ datungan na sila siksa makusug, amuin hikapamung sin manga sila zālim (mangarap ha adlaw yadtu pa Allahu Ta'ala jumunjung) : “O Tuhan namu! (pabinga naa kami pa dunya) iban ampa kami palayama (suhuli) pa masa hangkarayi sadja, tabalihun namu sadja in liyuppas namu, karna taymaun namu na in panawag-tawag mu kāmu pa pagparatsayahun, iban agarun namu na in katan narā kāmu sin karasulan mu.” (in hi Agi kanila) : “Unu bukun ka in kalakkuwan niyu, simapa in kamu bang matay na, bat di da kamu mahagin dayin ha hal niyu yadtu, (di da kamu maglayin pa akhirat)?",
                    "45": "Iban miyutang pa kamu ha bubutangan piyaghulaan sin manga sila amuin iyanyaya nila in ginhawa baran nila (sin pagkufur, iban ma'siyat, biya’ na kanda ‘Aad iban hinda Thamud). parahal matarrang na kaniyu bang biyadiin in hinang namu kanila (paniksa, sumaguwa way ra kamu namintang), iban hinangan namu pa kamu par-upamahan (yan ha Al-Qur'an, misan bihayadtu way ra kamu namintang).”",
                    "46": "Ampa mattan tuud natipu sin (manga kafir) in Nabi Muhammad (sallallahu alayhi wasallam) sin katitipuhan dakula, daypara yadtu ra kiyai-ingatan sin Allahu Ta'ala (iban tungbasan niya ra kanila in katitipuhan nila yan), misan pa in kaawnan sin katitipuhan nila (bang takdil basag iban panhid niya) makaig kabud-buran dayin ha tampat nila. Pasal in Allahu Ta'ala piyalihala siya dayin ha yadtu iban tiyampanan.",
                    "47": "Hangkan ayaw mu huna-huna a (in pangannal mu) in Allahu Ta'ala mamalubahi janji niya ha karasulan niya (tumabang kanila, iban kudjutun niya ra binsanaun in manga zalimin, amuin manga nanghihimuting), sabunnal tuud in Allahu Ta'ala Mangdaraug, manupan siksa ha siyu-siyu na nagma'siyat kaniya.",
                    "48": "(Tupanan niya bawsun sin siksa in manga satru niya, adlaw pagtungbas), adlaw amuin kapindahan na in gumi ini sin kandiy gumi, iban (damikkiyan kapindahan na) in manga langit sin kandiy langit, iban gumuwa sila (katan makhluq) mamantayan (pa padang mahshar) pa Allahu Ta'ala, amuin (Tuhan) tunggal, salta amuin manglulunggu.",
                    "49": "Iban kakitaan mu na in manga Mujrimin (manga jahulaka, manga kafir) ha adlaw yan giyagakutan, piyaglilintang iban sin shaytan nila nagagampung in lima iban siki harap pa liug sin bilanggu’.",
                    "50": "In tiyatamung nila (hinang) dayin ha ‘Qatirăn’ (tamungun masamut dukutan kāyu), iban kiyasasauban in pamayhuan nila sin narka,",
                    "51": "Supaya katungbasan sin Allahu Ta'ala in tiyap-tiyap ginhawa tunguran in manga ammal niya. Sabunnal tuud in Allahu Ta'ala masamut maghisab.",
                    "52": "In (Qur'an) ini (Piyaturun sin Allahu Ta'ala) supāya hikapasampay pa katan manusiya (iban pa manga Makhluq) in kahukum-hukuman Shara’ Islam iban sin Aqidatul Islam, iban hika pamanda’ kanila, iban hasupāya kapastian nila, in bunnal tuud tuput da siya in Tuhan tunggal, iban hasupāya makapangdungdung in manga bar-akkal (iban makahasil nasihat iban pamandu)."
                }
            }
        }
    }
}